---
layout: post
title:  "Податки на авіаперельоти, е/енергію та молоковмісні напої"
date:   2025-09-22
categories: belasting, taxes
---
# 1. Податок на авіаперельоти
Збір за авіаперевезення наразі однаковий для всіх рейсів і становить 29,40 євро з пасажира. З 2027 року пропонують запровадити три **ставки в залежності від відстані перельоту** (з Амстердаму). <br/>
-	короткі (до 2000 км) рейси  -  **€29.40**
-	середньомагістральні (2000 – 5500 км) рейси   -  **€47.24** 
-	далекомагістральні (понад 5500 км) рейси  -   **€70.86**<br/>
Ставки будуть скориговані з урахуванням інфляції у 2027 році. <br/>
**Виключення**: низька ставка податку застосовується до рейсів на Арубу, Кюрасао, Сінт-Мартен, Бонайре, Сабу та Сінт-Естатіус, хоча вона далекомагістральні. 
А також може до інших регіонів, з якими Нідерланди чи Європа мають особливі зв'язки. Наприклад, Канарських островів, які є частиною Іспанії.

# 2. Знижка на енергетичний податок (energiebelasting)
Знижку на енергетичний податок (energiebelasting) держава автоматично надає кожному об'єкту з електричним підключенням — незалежно від того, скільки електроенергії чи газу споживається.<br/>
Це стосується житлових будинків, офісів, магазинів, інших місць, де люди живуть, працюють або збираються.<br/>
У рамках попередніх планів уряд хотів зменшити цю знижку в 2026 році з €524,95 без ПДВ до €510,80, тобто кожен споживач мав би платити більше енергетичного податку.<br/>
Кабінет вирішив пом’якшити це зменшення і встановити його на рівні **€519,80 (без ПДВ).**<br/>
Це рішення має на меті **зменшити фінансовий тиск** на громадян.

# 3. Податок на безалкогольні напої з вмістом молока або сої з 2027 року
За безалкогольні напої, фруктові соки, овочеві соки та інші безалкогольні напої виробники сплачують **0,26 євро споживчого податку  за літр**.<br/>
Існує **виняток** для молочних та соєвих напоїв, які звільнені від споживчого податку, якщо безалкогольний напій містить навіть мінімальну кількість молочного жиру (0,02%).<br/>
В результаті деякі виробники додають невелику кількість молочного жиру до безалкогольних напоїв та фруктових і овочевих соків, таким чином уникаючи податку на споживання.<br/>
З 1 січня 2027 року споживчий податок також застосовуватиметься до напоїв з додаванням молочних продуктів.<br/>

Нагадуємо, всі зазначені зміни поки що **пропозиція**, яка є частиною Belastingplan 2026 (Податкового плану 2026). Щоб вона набула чинності її мають схвалити Tweede Kamer (нижня палата) та Eerste Kamer (верхня палата) парламенту, **голосування відбудеться в листопаді та грудні 2025 року**
