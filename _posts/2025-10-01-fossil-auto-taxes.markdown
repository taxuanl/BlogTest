---
layout: post
title:  "Зміни в оподаткуванні паливних транспортних засобів"
date:   2025-10-01
categories: taxes, auto
---
# Акцизний збір на пальне
**Accijns op brandstof** — спеціальний податок, який додається до ціни на пальне (бензин, дизель, LPG). <br/>
Його сплачують усі, хто купує пальне, і він впливає на загальну вартість за літр.<br/>

Зараз діє тимчасове зниження податку на пальне, і уряд хоче **залишити цю знижку ще на один рік — до 31 грудня 2026**, і не коригувати його відповідно до інфляції. <br/>
Це рішення має допомогти людям справлятися з високими цінами на пальне і трохи зменшити фінансове навантаження на домогосподарства.<br/>

**Ставки акцизу на 2026 рік:**
- Бензин	€ 0,79 за літр
- Дизель	€ 0,52 за літр 
- LPG (газ) € 0,19 за літр

**Акциз у 2027 (якщо знижку скасують):**
- Бензин	€ 1,0021 за літр
- Дизель	€ 0,6543 за літр
- LPG (газ) € 0,2364 за літр 

# Зміни в податку на придбання авто з двигуном внутрішнього згоряння (бензин, дизель, газ)
**BPM (Belasting van Personenauto’s en Motorrijwielen)** — це одноразовий податок, який сплачується при купівлі нового авто або мотоцикла. <br/>
Його розмір залежить від типу транспорту і рівня викидів CO₂, **чим менше CO₂, тим нижчий податок**. 
Через те, що нові авто стають все більш екологічними, BPM поступово зменшується.<br/>

Щоб **зберегти рівень податкових надходжень**, уряд хоче трохи "підкрутити" систему:
1.	<ins>Зменшити межі CO₂-шкали</ins> - авто швидше потраплятимуть у вищу податкову категорію, навіть якщо мають низькі викиди<br/>
2.	<ins>Підвищити загальний податковий тариф</ins> - BPM буде вищим, навіть для більш екологічних авто<br/>
3.	<ins>Збільшити надбавку для дизельних авто та plug-in гібридів</ins> - ці типи авто отримають додатковий податок, бо вони все ще мають двигун на пальному.<br/>

| Рік | Зниження меж CO₂-шкали | Підвищення тарифу BPM | Надбавка для дизель/гібридів |
|----|----|----|----|
| 2026 | –1,55% | +1,57% |+1,57% |
| 2027 | –1,46% | +1,48% | +1,48% |
| 2028 | –1,38% | +1,40% | +1,40% |