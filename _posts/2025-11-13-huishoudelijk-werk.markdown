---
layout: post
title:  "Декларування прибутку від домашньої роботи"
date:   2025-11-13
categories: taxes, huishoudelijk werk,
---
**Dienstverlening aan huis** - це спеціальна податкова схема в Нідерландах для приватних осіб, які виконують домашню роботу **менше ніж 4 дні на тиждень для одного приватного замовника**.<br/>

**Приклади дозволених видів роботи**:<br/>
- Прибирання, прання, прасування, приготування їжі, миття посуду<br/>
- Догляд за садом<br/>
- Догляд за дітьми (oppassen)<br/>
- Вигулювання собаки<br/>
- Побутові доручення: покупки, отримання ліків<br/>
- Дрібний ремонт у будинку<br/>
- Робота приватним водієм<br/>
- Особистий або медичний догляд<br/>
 
Не обов’язково виконувати роботу в домі замовника, можна, наприклад:<br/>
- Доглядати за дітьми у власному домі.<br/>
- Допомагати замовнику, який тимчасово проживає в іншому місці.<br/>

Якщо ви працюєте **до 3 днів на тиждень**, ви не вважаєтесь працівником у трудових відносинах (**geen loondienst**). Тоді замовник не зобов’язаний утримувати податок на заробітну плату (loonbelasting), внески на загальні соціальні страхування (premie volksverzekeringen), внески на страхування працівників (premies werknemersverzekeringen).<br/>
Ви отримуєте повну домовлену оплату без утримань.<br/>
Ви **зобов’язані декларувати ці доходи** у щорічній податковій декларації.<br/>
В такому разі ви **самостійно сплачуєте**: податок на доходи (inkomstenbelasting), внески на загальні соціальні страхування, доходозалежний внесок на медичне страхування (Zorgverzekeringswet).<br/>

Якщо хочете бути **застрахованими** від хвороби, непрацездатності, безробіття — можна добровільно оформити страховку через UWV.<br/>

Якщо працюєте **більше ніж 3 дні на тиждень для одного замовника**, ви вважаєтесь працівником **у трудових відносинах**.<br/>
Замовник зобов’язаний утримувати: податок на заробітну плату, соціальні внески, внески на страхування працівників.<br/>
Також замовник має сплатити роботодавчий внесок на медичне страхування (werkgeversheffing Zorgverzekeringswet).<br/>