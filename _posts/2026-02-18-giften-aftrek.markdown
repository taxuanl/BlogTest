---
layout: post
title:  "Відрахування благодійних внесків в річній декларації"
date:   2026-02-18
categories: belastingaangifte, giften
---
Чи донатите ви в Нідерландах на **благодійність?**<br/> 
І ви чули, що благодійні внески можна подавати в річній декларації для зменшення податків?<br/>

Тож, давайте розберемося, як же насправді це працює в Нідерландах.<br/>

Держава хоче **відрізнити “справжні” пожертви від прихованих платежів**, тому існують вимоги: <br/>
- ви нічого не отримуєте взамін (тобто, не можна в формі лотереї або купити дитячі поштові марки по акції),<br/>
- не платите готівкою,<br/>
- донатите зареєстрованим організаціям зі статусом ANBI,<br/>
- не платите за послугу, <br/>
- робите пожертву добровільно.<br/>

Податкова також розрізняє **2 види донатів**, до яких є свої окремі вимоги:<br/>
**Періодичні пожертви:**<br/>
- Ви заключаєте письмову згоду з фондом (принаймні, з 2014 вже не вимагають завіряти її у нотаріуса).<br/>
- В ній обов’язково вказуєте, коли пожертви припиняються (наприклад, після 5 років або в разі смерті, або у випадку втрати доходу)<br/>
- Жертвуєте однакову суму щороку мінімум 5 років поспіль (можна довше) саме цьому фонду.<br/>

У цьому випадку, такі періодичні пожертви **можна списати повністю**, до ліміту в €1 500 000 станом на 2025-2026 роки.<br/>

Також можуть бути **звичайні пожертви**, що не вимагають підписання угоди та зобов’язання жертвувати роками.<br/>
Але разові пожертви можна **списати тільки при дотриманні вимоги**:<br/>
Якщо їх сума мінімум 1% і максимум 10% від вашого drempelinkomen, але в будь-якому разі не менше 60 євро.<br/>
**Drempelinkomen** - це спеціально визначена сума, яку Belastingdienst використовує для обчислення, чи маєте ви право на відрахування разових пожертв.<br/>
Вона складається з вашого оподатковуваного доходу, доходів з Box 2 і Box 3, мінус певні відрахування.<br/>
Якщо є податковий партнер: складаються обидві пожертви і обидва drempelinkomen.<br/>
Відняти з податків можна лише суму понад поріг.<br/>

**Як же це подається?**<br/> 
При заповненні річної декларації у розділі Giften ви вказуєте:<br/>
- суму пожертв<br/>
- тип (gewone чи periodieke)<br/>
- дані ANBI<br/>
- і додаєте договір, якщо це periodieke gift<br/>

Податкова перераховує податок: periodieke gift віднімається повністю (до ліміту), gewone gift — лише сума понад поріг (drempel).<br/>

В результаті отримуєте або повернення грошей, або менший рахунок до сплати.<br/>