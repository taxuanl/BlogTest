---
layout: post
title:  "Urencriterium - які податкові знижки можна використати"
date:   2025-04-13
categories: Urencriterium Startersaftrek Zelfstandigenaftrek
---

Отже, як ми розглянули в [попередній статті](https://blog.taxua.nl/urencriterium/startersaftrek/zelfstandigenaftrek/2025/04/10/uurcriteria.html), ви розпочали свій бізнес, витратили на його ведення щонайменше 1225 годин за календарний рік і ретельно зафіксували, на що і коли саме використали ці години. Ваш оборот також співставний і проходить верифікацію.

**На які податкові пільги можете ви претендувати?**

- Відрахування для самозайнятих осіб (**Zelfstandigenaftrek**)
  У 2025 році ви можете зменшити свій прибуток до оподаткування на 2470 євро (в 2024 - 3750 євро). Ця сума щороку суттєво зменшується.

- Відрахування для початківців (**Startersaftrek**)
  Якщо ви отримуєте  Zelfstandigenaftrek, то також тричі протягом перших п’яти років після початку вашого бізнесу можете використати відрахування для початківців. У 2025 році, як і в 2024, Startersaftrek становить 2123 євро. 
  Щоб вважатися початківцем, ви повинні не бути підприємцем протягом 1 або більше років з попередніх 5 календарних років.

Загалом максимальне відрахування для підприємців-початківців становить таким чином, 4593 євро у 2025 році.
У випадку, якщо ваш оподатковуваний прибуток за рік менше, ніж ця сума, то повна сума Zelfstandigenaftrek не може бути вирахована, не можна ж зменшити дохід менше самого доходу. Але, на щастя, решта пільги не втрачається і може бути компенсована протягом наступних дев'яти років.

- Відрахування за співпрацю (**Meewerkaftrek**)
  Якщо ваш податковий партнер (це особа, з якою ви подаєте податкову декларацію) працює у вашому бізнесі, ви можете мати право на вирахування за співпрацю. Яким саме відсотком буде Meewerkaftrek, залежить від кількості годин, які працює ваш партнер.

- Відрахування за науково-дослідні та дослідно-конструкторські роботи (**Aftrek voor speur- en ontwikkelingswerk**)
  В випадку проведення таких робіт ви можете мати право на відрахування відповідно до Закону про сприяння дослідженням і розробкам (WBSO) 

**MKB winstvrijstelling** 
Як самозайнята особа, яка не відповідає критерію кількості годин, ви все ж маєте право на звільнення від оподаткування малих та середніх підприємців (Midden- en kleinbedrijf winstvrijstelling). Для 2025 року ця пільга становить 12,7% (2024: 13,31%) від прибутку, але після вирахування відрахування самозайнятої особи (Zelfstandigenaftrek) та відрахування початківця (Startersaftrek), якщо вони можуть застосовуватися.
