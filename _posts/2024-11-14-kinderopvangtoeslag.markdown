---
layout: post
title:  "Допомога по догляду за дитиною (Kinderopvangtoeslag)"
date:   2024-11-14
categories: allowance toeslag Kinderopvangtoeslag
---

Kinderopvangtoeslag - це допомога по догляду за дитиною, поки ви працюєте. Наприклад, допомога для оплати дитячого саду чи позашкільного догляду, які є дуже дорогими.

**Розмір Kinderopvangtoeslag залежить від таких факторів**, як дохід (ваш або ваш спільний з toeslagpartner, якщо він є), та кількість годин, які ваша дитина відвідує заклад по догляду за дітьми.

**Якщо немає фіксованого доходу**, бо працюєте з гнучким графіком, все рівно треба надати приблизний дохід, і бажано не занизити його, щоб не отримати надто високий Kinderopvangtoeslag, який доведеться повертати.

Якщо дитина перебуває в закладі різну кількість годин в місяць через вашу гнучку роботу, важливо регулярно, щомісяця або щоквартально перевіряти дані та подавати реальні години.

При будь-яких змінах вашого становища (дохід змінився, кількість годин, які ви працюєте, кількість годин, які дитина проводіть у закладі) треба негайно повідомляти через Mijn toeslagen, щоб уникнути як переплати, так і отримання надто високої субсидії, яку доведеться повертати.

## Вимоги для отримання kinderopvangtoeslag
- **Ви з дитиною проживаєте за однією адресою** і зареєстровані в муніципалітеті за цією адресою. Ви можете отримувати допомогу по догляду за власними дітьми, дітьми вашого партнера, прийомними дітьми (як pleegkind, так і adoptiekind)
- **Ви утримуєте дитину на належному рівні** - ви повинні бути в змозі продемонструвати, що робите щоквартальний внесок щонайменше 519 євро на утримання дитини, наприклад, на її їжу та одяг.
- **Ви працюєте і платите податки**. Ви також маєте право на допомогу по догляду за дитиною, якщо працюєте неповний робочий день. Якщо ви працюєте волонтером і не платите податки, допомога не призначається. Чи є у вас toeslagpartner? Тоді ви обидва повинні працювати. Іноді ви все ще можете отримати kinderopvangtoeslag, якщо ви або ваш toeslagpartner не працюєте, а, наприклад, проходите навчання (визнане OCW, мова йде про повноцінну освіту, а не курси), курс інтеграції (у затвердженій школі) або процес пошуку роботи (наприклад, через UWV).
- **Ваша дитина відвідує зареєстрований дитячий садок** - хементе перевіряє, чи притулок хороший і безпечний. Схвалені організації зареєстровані у Національному реєстрі догляду за дітьми (LRK) і мають номер LRK. Без цього номера ви не можете подати заявку на отримання допомоги по догляду за дитиною.
- Ви надаєте дитячому закладу свій BSN, а також вашого партнера та вашої дитини. 
- **Ви сплачуєте частину витрат по догляду за дитиною самостійно** - це обов'язковий особистий внесок. Ви повинні бути в змозі підтвердити виписками з банківського рахунку, що ви вчасно сплатили витрати по догляду за дитиною.

## Якщо ви розлучилися і стали co-ouder (співбатьком)
Ви є співбатьком, якщо домовилися з колишнім партнером розподілити щоденний догляд та виховання вашої дитини приблизно порівну на рік. Це можна зробити різними способами, важливо, щоб ваша дитина була з кожним із батьків принаймні 156 днів на календарний рік.
Тоді ви будете отримувати свою частину kinderopvangtoeslag.

## Подача заявки на kinderopvangtoeslag
Ви можете скористатися кабінетом в Mijn toeslagen, щоб податися на субсидію, вона не нараховується автоматично.
Ви повинні надати наступну інформацію:
- договір догляду за дитиною або, наприклад, рахунок-фактуру. 
- назву та адресу закладу з догляду
- реєстраційний номер LRK
- скільки годин на місяць дитина буде проводити в закладі
- витрати на догляд за дітьми (погодинна ставка)
- інформацію про свій річний дохід (якщо є toeslagpartner, то його також).
Зазвичай ви отримаєте листа поштою протягом 5 тижнів після подачі заявки.
Подавайте заявку на отримання допомоги протягом 3 місяців після початку догляду, не зволікайте, бо заднім числом субсидію не нарахують.

## Ви припиняєте працювати
Дитина все ще може ходити до закладу з догляду і ви маєте право на kinderopvangtoeslag протягом 3 місяців, в які ви можете витратити невикористані години догляду. Одразу повідомте через Mijn toeslagen.