---
layout: post
title:  "Допомога по утриманню дитини (Kindgebonden budget)"
date:   2024-11-13
categories: allowance toeslag Kindgebonden budget
---

Kindgebonden budget - це допомога по утриманню дитини від Dienst Toeslagen, для отримання якої вам та вашому партнеру по субсидії (toeslagpartner) потрібно відповідати наступним умовам:
- У вас є 1 або більше дітей віком до 18 років.
- Ви отримуєте допомогу на дитину (kinderbijslag) від SVB.
- Батько, який отримує kinderbijslag в SVB, також отримує kindgebonden budget.
- Ваш (спільний) дохід не надто високий, його розмір, необхідний для субсидії, залежить від складу сім'ї, можна скористатися калькулятором на сайті для приблизної оцінки (перед початком розрахунку ознайомтеся з умовами використання калькулятора, наприклад, не застосовуйте його, якщо проживаєте за межами НЛ). [Калькулятор](https://www.belastingdienst.nl/wps/wcm/connect/nl/toeslagen/content/hulpmiddel-proefberekening-toeslagen).
- Ваші (спільні) активи не надто великі, на 2024 рік значення становлять:
Максимальні активи без партнера -  140 213 євро
Максимальна сума активів разом з партнером -  177 301 євро
[Більше інформації]( https://www.belastingdienst.nl/wps/wcm/connect/bldcontentnl/belastingdienst/prive/toeslagen/kindgebonden-budget/voorwaarden/vermogen/vermogen-kindgebonden-budget).

## Чи можна отримати kindgebonden budget, якщо вже немає kinderbijslag 
Вашій дитині 16 або 17 років і ви більше не отримуєте kinderbijslag? В деяких випадках все одно ви можете отримати kindgebonden budget. Для цього треба відповідати критеріям:
- Ваша дитина живе вдома, і kinderbijslag припинили, оскільки ваша дитина більше не відвідує школу та не отримала початкової кваліфікації
- Ваша дитина не живе вдома і ви:
-  платите щонайменше 512 євро на квартал за догляд за дитиною і
-  kinderbijslag припинили, оскільки ваша дитина більше не відвідує школу та не отримала початкової кваліфікації
В такому разі SVB повідомляє Dienst Toeslagen, вам не потрібно займатися цим самостійно.

## Як податися на отримання kindgebonden budget?
Зазвичай не потрібно самостійно подавати заявку, її надання відбувається автоматично, якщо ви отримуєте kinderopvangtoeslag (допомогу по догляду за дитиною), huurtoeslag (допомогу на оплату житла) або zorgtoeslag (допомогу на медичне обслуговування). 
Якщо ви не отримуєте інших субсидій та вважаєте, що маєте право на kindgebonden budget, то можете подати заявку на це самостійно через Mijn toeslagen (https://www.belastingdienst.nl/wps/wcm/connect/bldcontentnl/belastingdienst/prive/toeslagen/kindgebonden-budget/voorwaarden/voorwaarden-kindgebonden-budget)
[Чек-лист перед подачею заявки](https://www.belastingdienst.nl/wps/wcm/connect/nl/kindgebonden-budget/content/hoe-moet-ik-kindgebonden-budget-aanvragen).

## Виплата kindgebonden budget 
Починається після народження дитини, з першого числа наступного місяця.

## Більший kindgebonden budget для батьків-одинаків
Якщо ви одинокі батько/мати і у вас немає toeslagpartner, то kindgebonden budget в вашому випадку буде більшим, ніж у сім'ї з 2 батьками. Це компенсація для покриття засобів для існування.
Більший kindgebonden budget для дітей старше 12 років
Коли вашій дитині виповнюється 12 або 16 років, ви отримуєте більший kindgebonden budget. Ця додаткова сума є компенсацією за витрати на навчання і залежить від рівня вашого доходу.

## Особливі ситуації
[Більший перелік можна знайти за посиланням](https://www.belastingdienst.nl/wps/wcm/connect/bldcontentnl/belastingdienst/prive/toeslagen/kindgebonden-budget/voorwaarden/voorwaarden-kindgebonden-budget)