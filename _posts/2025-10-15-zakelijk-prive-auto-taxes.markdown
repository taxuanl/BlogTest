---
layout: post
title:  "Приватне використання службового авто vs ділові поїздки на приватному транспорті"
date:   2025-10-15
categories: taxes, auto
---
# Вибір маркування автомобіля для оподаткування

Для здійснення своєї діяльності підприємці часто потребують використання транспортного засобу - щоб відвідувати клієнтів, доставляти товари або просто їздити з дому до свого бізнесу.<br/>

Якщо ви хочете купити автомобіль безпосередньо на ім'я вашого zzp, варто знати, що юридично ви купуєте на своє ім'я, оскільки фізична особа-підприємець не має власної правосуб'єктності. <br/>
Однак для податкових та бухгалтерських цілей ви можете маркувати автомобіль як службовий або приватний, виходячи з ваших потреб.<br/>

Причому, **щодо податку на прибуток та ПДВ застосовуються різні правила**, і ви можете зробити окремий вибір в декларації податку на прибуток (напр., автомобіль у приватній власності), і в декларації ПДВ (напр., для службового використання). <br/>

Є деякі умови, при яких вибір відбувається автоматично, напр., якщо автомобіль використовується для службових цілей більш ніж 90% пробігу або ви проїжджаєте більше ділових кілометрів, ніж приватних, і при цьому приватних менше 500 км на рік, - автомобіль службовий.<br/>
В інших випадках ви можете вибрати ту реєстрацію, яка відповідає вашим цілям та обставинам (keuzevermogen). <br/>

Фактично маркування для оподаткування прибутку прописується **в момент подання першої декларації з прибутку (inkomstenbelasting)**, де авто фігурує як актив або джерело витрат.<br/>
<ins>Змінити класифікацію пізніше не можна</ins>, окрім особливих випадків (наприклад, кардинальна зміна характеру використання або продаж авто).<br/>
**Для оплати ПДВ (BTW) процедура маркування** авто інша, фіксується в BTW-aangifte, може змінюватися щороку, на основі фактичного використання.<br/>

При змішаному використанні особливо важливим є **ведення журналу пробігу/поїздок**, що допоможе довести Податковій службі, скільки кілометрів на рік ви проїжджаєте загалом, а скільки з них - для приватних цілей, наприклад, для відпусток, покупок продуктів або відвідування родини.<br/>
Тому Податкова служба наполегливо рекомендує вести таблицю обліку, яка повинна містити детальні дані про кожну поїздку щодо кілометражу та призначення.
Відповідність даних з таблиці реальному використанню може бути перевіреною Податковою.<br/>

# Особливості оподаткування автомобіля, віднесеного до бізнес-активів

Найбільшою перевагою службового автомобіля є можливість **отримати податкові пільги**. Наприклад, **відрахувати з прибутку витрати (без ПДВ)** на:<br/>
- пальне,<br/>
- технічне обслуговування, <br/>
- паркування та дорожні збори, <br/>
- страховку, <br/>
- амортизацію, <br/>
- податки та збори,<br/>
- лізинг або фінансування, тощо<br/>
що зменшить вашу базу оподаткування.<br/>
Деякі з цих витрат можна списати лише <ins>пропорційно до обсягу службового використання</ins>, яке ви знаєте, якщо ведете журнал поїздок.<br/>

**В декларації ПДВ** службового авто можна **відшкодувати** ПДВ на купівлю, обслуговування, пальне тощо, пропорційно до % використання автомобіля саме в службових цілях,  які стосуються оподатковуваної діяльності.<br/>
Поїздки на роботу тут вважаються <ins>приватним використанням</ins>, тож не відшкодовуються.<br/>

В той же час потрібно **сплатити ПДВ за приватне використання службового авто** у останній квартальній або річній декларації з ПДВ.<br/>
Якщо є точна реєстрація кілометрів - пропорційно до % приватного використання.<br/>
Немає точного обліку - застосовується стандартна ставка <ins>2,7% від каталожної ціни авто (включно з ПДВ і BPM)</ins>. Якщо авто старше 4 років — ставка 1,5%. Якщо автомобіль куплений протягом року - оплата коригується відповідно до фактичних місяців використання. <br/>

Якщо ви на своєму службовому автомобілі проїжджаєте **понад 500 кілометрів на рік у приватних цілях**, доведеться мати справу з додатковою податковою сумою (**bijtelling**).<br/>
**Bijtelling** - це фіктивний дохід, який додається до прибутку і оподатковується як звичайний прибуток. Він залежить від вартості автомобіля, його викидів CO2 та дати першої реєстрації автомобіля. Станом на 2025 рік для паливних автомобілів з реєстрацією після 2020 року ця ставка становить <ins>22% від прейскурантної ціни</ins>. <br/>
Для автомобілів старше 15 років - 35% від ринкової, а не прейскурантної вартості.<br/>
Також сума bijtelling не може бути більшою за суму витрат на автомобіль, які ви маєте право вирахувати з прибутку.<br/>

# Особливості оподаткування приватного автомобіля, що використовується для бізнесу

Якщо автомобіль зареєстрований у приватній власності, то є певні особливості при його використанні для підприємницької діяльності:<br/>
- не потрібно сплачувати додатковий податок bijtelling за приватне використання.<br/>
- треба вести журнал реєстрації службового пробігу.<br/>
- **відшкодувати ПДВ (BTW)** можна лише з робочих витрат, пов’язаних з авто (наприклад, пальне для службових поїздок). ПДВ за приватні кілометри не відшкодовується, при цьому <ins>поїздки на роботу та з роботи вважаються приватним використанням для цілей ПДВ</ins>.<br/>
- Якщо ви **не ведете облік**, який показує, скільки авто використовується приватно, то ви можете відшкодувати весь ПДВ на пальне, ремонт та інші витрати. Але наприкінці року ви зобов’язані зробити корекцію — тобто **повернути частину ПДВ за приватне використання**. Для цього ви вказуєте <ins>1,5% від каталожної вартості авто (включно з ПДВ і BPM)</ins> як суму ПДВ, яку потрібно сплатити.<br/>
- можна **списати €0,23 за кожен службовий кілометр як витрати в декларації податку на прибуток** (поїздки на роботу вважаються діловим пробігом для цілей податку на прибуток.) Ця сума зменшує оподатковуваний прибуток, як звичайна витрата.<br/>