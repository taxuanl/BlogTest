---
layout: post
title:  "WOZ-waarde і муніципальні податки"
date:   2026-02-20
categories: belasting, WOZ-waarde, gemeente
---
Якщо ви є власником будинку/квартири, то на початку року отримуєте лист від вашої хементи з **місцевими податками**. <br/>

Величина цих податків залежить в першу чергу від **вартості вашої нерухомості**, так званої WOZ-waarde.<br/>
Також мають значення **ставки власне вашого муніципалітету**: є дорогі хементи, де ставка сягає більше відсотка від WOZ-waarde, є більш помірніші, зі ставками в долі відсотка. При одній і тій же Woz-waarde різниця в податку в різних муніципалітетах може відрізнятися на порядок.<br/>

І що цікаво, на ставку хементи вплинути ви не можете, а от **WOZ-waarde можна спробувати знизити**, якщо є така потреба.<br/>
Є навіть компанії, які займаються подачею оскаржень до хементи з вимогою зменшити вартість нерухомості.<br/>
Таке **зниження дозволяє відповідно знизити і податки**. І не тільки на нерухомість (onroerendezaakbelasting), але й податок на сміття, на воду і розрахунок оренди землі (erfpacht).<br/>

З іншого боку, **висока WoZ-waarde може бути вигідною**. Наприклад, якщо ви плануєте продавати нерухомість найближчим часом, приємно, що її ринкова вартість росте.<br/>

І ще є дві корисні фішки, про які, можливо, не всі знають.<br/>

По-перше, можливо **розширити іпотеку**, і збільшена WOZ-waarde доведе банку, що є простір для такого розширення.<br/>
Наприклад, будинок купувався за 400 тисяч, а зараз його можлива ринкова ціна близько 600 тисяч, тож на цю різницю можна взяти у банку додаткові кошти, в рахунок іпотеки, і використати їх для реновації, підвищення енергоефективності житла, викуп орендованої землі, деяких інших випадків.<br/> 
Що важливо, витратити ці гроші на купівлю авто/оплату відпустки, навчання чи щось подібне, не пов’язане з житлом - погана ідея.<br/>

Також висока WOZ-waarde може дозволити вам **зменшити іпотечні ставки**. Це працює таким чином: відсоток по іпотеці часто прив’язаний до співвідношення взятої вами боргової суми до загальної вартості будинку. Чим менше ви повинні повернути банку в порівнянні з ринковою вартістю нерухомості, тим менш ризикованим цей кредит є для банка, і тим нижчі відсотки він може запропонувати.<br/>
Наприклад, ви взяли іпотеку на 300 тисяч при вартості будинку в 400 тисяч, тобто кредит становить 75% від його вартості. Якщо вартість збільшилася до 600 тисяч, ви вже повинні банку 50% від вартості будинку.<br/>
Правда, інколи такий перерахунок потребує сплати штрафу, але тут також є особливості, і цього можна уникнути або навіть зі штрафом отримати вигоду.<br/>

Тож корисно завчасно визначитися зі своїми цілями і планами і свідомо підійти до цього питання - подавати оскарження або приймати WOZ-waarde як є, і платити податки. Можна легко подати запит на оплату податку в розстрочку та уникнути одноразового високого платежу.<br/>