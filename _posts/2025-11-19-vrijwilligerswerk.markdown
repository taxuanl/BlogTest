---
layout: post
title:  "Декларування прибутку від волонтерства"
date:   2025-11-19
categories: taxes, vrijwilligerswerk,
---
Якщо ви займаєтесь волонтерською діяльністю — наприклад, у громадських організаціях, клубах, ініціативах у районі — ви можете отримувати невелику компенсацію. У деяких випадках вона не підлягає оподаткуванню.<br/>

Ви **вважаєтесь волонтером**, якщо виконуєте роботу без трудового договору, не в рамках своєї професії, і для однієї з таких організацій:<br/>
- організація, яка не підлягає корпоративному оподаткуванню (geen vennootschapsbelasting) або звільнена від нього,<br/>
- спортивний клуб або спортивна фундація,<br/>
- ANBI — організація загального блага (Algemeen Nut Beogende Instelling).<br/>

Це обов'язкові вимоги:<br/>
- ви не перебуваєте в трудових відносинах з цією організацією,<br/>
- ви не виконуєте роботу як частину своєї професії,<br/>
- ви отримуєте символічну компенсацію, яка не відповідає обсягу та часу роботи — це називається vrijwilligersvergoeding.<br/>

Ви можете бути волонтером в аматорських колективах (хорі, театральній групі), якщо колектив має inhoudingsplichtigenverklaring — офіційне підтвердження, що він не зобов’язаний утримувати податки.<br/>

3 випадки, коли **компенсація не обкладається податком**:<br/>
1. ***Низька винагорода за вклад***: ви отримуєте символічну суму (vrijwilligersvergoeding), яка не відповідає обсягу та часу роботи.<br/>
Максимальні суми у 2025 році:<br/>

| Вік  | Максимум за годину | Максимум на місяць | Максимум на рік |
|----|----|----|----|
| Від 21 року | € 5,60 | € 210 |€ 2.100 |
| До 21 року | € 3,30 |€ 210 | € 2.100 |
| Без погодженої погодинної ставки | – | € 210 | € 2.100 |

Якщо ви отримуєте більше, але організація може обґрунтувати, що це *не ринкова ставка* (niet-marktconform) — компенсація може залишатися необкладеною.<br/>

2. ***Компенсація лише витрат***: якшо ви отримуєте тільки відшкодування фактичних витрат (напр., проїзд, матеріали), така компенсація не є доходом і не оподатковується.<br/>

3. ***Компенсація за вклад + витрати***:<br/>
Якщо ви отримуєте і винагороду за роботу, і компенсацію витрат, то обидві суми підсумовуються і якщо загальна сума перевищує € 210/місяць або € 2.100/рік, організація зазвичай утримує податок.<br/>
Якщо податок не утримано — ви зобов’язані самостійно внести суму у податкову декларацію (rubriek 'Inkomsten uit overig werk').<br/>

**Волонтерство в кількох організаціях**:<br/>
Якщо ви працюєте в кількох організаціях і в кожній окремо не перевищуєте ліміти, але загальна сума перевищує € 2.100/рік — ви зобов’язані самостійно внести це у декларацію.<br/>