---
layout: post
title:  "Part-time - культура чи економіка?"
date:   2025-12-15
categories: taxes, part-time, toeslag
---
**48% нідерландців працюють неповний робочий тиждень** (згідно критеріїв CBS це менше 35 годин/тиждень).<br/>
Абсолютні рекордсмени work-life balance.<br/>
По ЄС статистика OECD рахує часткову зайнятість як менше 30 годин на тиждень, і при таких підрахунках ми також на першому місці - 36% працівників вибирають працювати менше (для ЄС середній показник 17%).<br/>

Звичайно, частково такий чіл і гезеліг можна пояснити культурними особливостями, але яку роль зіграла місцева податкова система?<br/>

Згідно досліджень, Нідерланди мають найвищий рівень парттайм-зайнятості в Європі через унікальне поєднання:<br/>

* **культурних норм** - робота приймається, як частина життя, а не його центр. Парттайм не є «менш престижною» форма зайнятості, це нормальний спосіб поєднати: сім’ю, хобі, волонтерство, навчання, особистий простір.<br/>

* **гендерних очікувань** - 63% жінок працюють парттайм, що частково пов’язано з «інтерналізованими суспільними нормами» щодо домашніх обов’язків.<br/>

* **дорогого і недостатнього забезпечення дитсадками та позашкільним доглядом**<br/>

* **історичних реформ і гнучкого законодавства** - з 1980-х Нідерланди активно просували модель flexicurity — поєднання гнучкості для роботодавця та безпеки для працівника. У працівника є право зменшувати або збільшувати робочі години; забезпечені рівні права для парттаймерів (пенсія, відпустка, страховки пропорційні, а не урізані).<br/>

* **структури ринку праці** - багато секторів традиційно працюють у парттайм-форматі: ритейл, horeca, освіта, догляд, логістика.<br/>

* **податкових стимулів** -  податкові стимули (heffingskortingen), а також система toeslagen роблять парттайм економічно прийнятним. У деяких випадках додаткові години роботи можуть навіть зменшувати загальний дохід сім’ї через втрату субсидій.<br/>

У Нідерландах існує кілька ключових податкових кредитів, які зменшують суму податку, а не просто базу оподаткування. Вони автоматично застосовуються роботодавцем або податковою службою.<br/>
Основні кредити:<br/>
* **Algemene heffingskorting** — загальний податковий кредит.<br/>
* **Arbeidskorting** — кредит для працюючих<br/>
Ці кредити зменшуються зі зростанням доходу:<br/>
- працюєш парттайм і заробляєш менше — отримуєш більший кредит;<br/>
- збільшуєш години — кредит зменшується, і чистий дохід росте повільніше або навіть падає.<br/>

**Toeslagen** — це державні субсидії, які залежать від доходу, напр.:<br/>
- zorgtoeslag — субсидія на медичне страхування<br/>
- huurtoeslag — субсидія на оренду<br/>
- kinderopvangtoeslag — субсидія на дитсадок<br/>
- kindgebonden budget — сімейна допомога<br/>
Чим нижчий дохід, тим вищі субсидії. При досягненні певного рівня доходу, право на субсидію пропадає.<br/>
Таким чином додаткові години роботи можуть зменшити або повністю забрати toeslagen і виникає парадокс: працюєш більше — отримуєш менше.<br/>