---
layout: post
title:  "Зміни в оподаткуванні спадщини та дарування"
date:   2025-09-16
categories: belasting, taxes
---
В третій вівторок вересня – **Prinsjesdag** - проходить традиційна церемонія, під час якої король проголошує тронну промову, а міністр представляє бюджетний меморандум **Miljoenennota** та **Податковий план**, які повинні бути затверджені Палатою представників (Tweede Kamer) в листопаді та Сенатом в грудні.
 Наступні зміни передбачені в податковому законодавстві на наступний рік, згідно з представленим сьогодні проектом бюджету, в оподаткуванні спадщини та дарування:

1.	Термін подання податкових декларацій про спадщину подовжать з 8 до 20 місяців.<br/> 
На сьогодні, якщо ви отримали спадщину в Нідерландах, ви маєте 8 місяців з моменту смерті особи, щоб подати повну і правильну декларацію (що включає банківські рахунки, активи, борги, подарунки і т.д.). Якщо цього не зробити, то на суму податку на спадщину буде нараховано 6,5% річних — це додаткові витрати, які доведеться сплатити.
2.	Подарунки, зроблені протягом останніх 180 днів до смерті особи, вважатимуться частиною спадщини.<br/>  
Спадкоємцям не потрібно буде подавати окрему декларацію на податок з дарування та буде застосовуватись лише податок на спадщину.
3.	 Податкові пільги на спадщину застосовуватимуть для всіх біологічних дітей, незалежно від того, чи були вони юридично визнані батьками.<br/>
Щоб скористатися цими правами, діти мають довести біологічний зв’язок через ДНК-тест. Також, якщо немає юридичного зв’язку, дитина може успадкувати лише за зазначення її в заповіті.
4.	Боротимуться з ухиленням від сплати податків на дарування або спадщину через нерівномірний розподіл багатства.<br/>
З 16 вересня 2025 року, незалежно від того, як майно було розподілено на папері, партнер має сплачувати податок на половину спільного майна.