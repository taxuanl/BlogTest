---
layout: post
title:  "Амортизація - основні моменти"
date:   2025-10-20
categories: taxes, amortization, afschrijving
---
Для здійснення ділової активності вам можуть бути потрібні **основні засоби**, тобто речі, які використовуються кілька років у бізнесі. Це не запаси і не закупівлі, а **довгострокові активи**, які допомагають надавати послуги або виробляти продукцію:<br/>
* <ins>Матеріальні</ins>: будівлі, машини, авто, меблі, обладнання.<br/>
* <ins>Нематеріальні</ins>: ліцензії, дозволи, права — якщо вони з часом втрачають цінність (напр., ліцензія на програмне забезпечення, яка діє на певний період, дозвіл на діяльність, патент або авторське право, франшиза).<br/>

Оскільки ці речі служать кілька років, не можна списати всю вартість одразу в витрати. Потрібно **розподілити витрати на кілька років і щороку списувати частину вартості** як витрати.<br/>
Це і є **амортизація**.<br/>
**Виняток**: Якщо основний засіб коштує **менше ніж €450**, можна списати всю суму одразу — тобто не потрібно амортизувати.<br/>

Для **розрахунку амортизації** потрібно:<br/>
* Вартість придбання (aanschafkosten):<br/>
* * Ціна покупки<br/>
* * Додаткові витрати: нотаріальні, монтаж, підготовка до використання<br/>
* * Мінус: знижки та субсидії (навіть якщо отримані пізніше)<br/>
* Залишкова вартість (restwaarde) - приблизна ціна, яку засіб матиме, коли більше не буде використовуватись у бізнесі.<br/>
* Очікуваний термін використання (gebruikstermijn):<br/>
* * Технічний: поки засіб не зламається, або<br/>
* * Економічний: поки він має бізнесову користь<br/>

**Формула амортизації** (лінійний метод):<br/>
Амортизація на рік = (Вартість придбання − Залишкова вартість) / Кількість років використання<br/>

**Наприклад**:<br/>                         
Машина коштує €30.000<br/>
Залишкова вартість через 10 років — €5.000<br/>
Термін використання — 10 років<br/>
Щорічна амортизація: (30.000−5.000) ÷ 10 = €2.500<br/>

Якщо засіб використовується лише **частину року** — амортизація пропорційна. Наприклад, куплено 1 жовтня → 3/12 × €2.500 = €625<br/>

Слід прийняти до уваги, що **максимальна амортизація** — 20% на рік від вартості (для гудвілу — максимум 10% на рік)<br/>

Амортизація будівель відрізняється від амортизації інших бізнес-активів. Її, а також продаж активу за ціною, що відрізняється від його балансової вартості, ми розглянемо в наступній статті.<br/>