---
layout: post
title:  "Зміни в оподаткуванні емісійно чистих транспортних засобів"
date:   2025-10-08
categories: taxes, auto
---
# Знижений податок на придбання емісійно чистого транспортного засобу

**BPM (Belasting van Personenauto’s en Motorrijwielen)** — це одноразовий податок, який сплачується при купівлі нового авто або мотоцикла. <br/>
Його розмір залежить від типу транспорту і рівня викидів CO₂.<br/>

До 2025 року емісійно чисті авто (електричні, водневі) **мали повну або часткову пільгу** — тобто платили менше або взагалі не платили BPM.<br/>

**З 1 січня 2025** ввели такі правила:
•	Звичайні електроавто платили €667
•	Особливі електроавто (кемпери, автобуси для перевезення людей з інвалідністю) платили 37,7% від каталожної ціни — тобто значно більше
•	Електромотоцикли — 9,6% або 19,4% залежно від ціни
•	Бензинові/дизельні авто — BPM залежить від рівня CO₂-викидів<br/>

Це створювало **несправедливу ситуацію**, коли, наприклад, електричний кемпер міг обкладатися більшим податком, ніж дизельний бус.<br/>

У квітні 2025 уряд вирішив **тимчасово знизити BPM для всіх емісійно чистих авто і мотоциклів**:
•	Електроавто: **€667**
•	Електромотоцикли: **€200**

Це рішення **діє заднім числом на весь 2025 рік**.
Уряд хоче продовжити ці знижені ставки до кінця 2030 року, щоб стимулювати перехід на екологічний транспорт і забезпечити справедливе оподаткування.

# Зниження транспортного податку для легкових автомобілів з нульовим рівнем викидів

**Motorrijtuigenbelasting** — це регулярний податок на володіння авто, також відомий як **wegenbelasting (дорожній податок)**, який власники авто сплачують щокварталу або щороку.<br/> 
Його розмір залежить від: типу авто, його ваги, типу пального, регіону проживання.<br/>

Емісійно чисті автомобілі важче паливних через важкі акумулятори, що робить податок для них високим, і щоб це трохи компенсувати діє **знижка 25%** на цей податок до кінця 2029 року. <br/>

Уряд пропонує збільшити знижку з 25% до **30% у 2026–2028 роках**.<br/>
У 2029 знижка повернеться до 25%.<br/>
А **з 2030 — її взагалі скасують**.<br/>
