---
layout: post
title:  "Амортизація будівель та приміщень"
date:   2025-10-27
categories: taxes, amortization, afschrijving
---
Амортизація будівель відрізняється від амортизації інших бізнес-активів.<br/>
Якщо ви використовуєте **частину своєї власної нерухомості** в якості, наприклад, робочого кабінету, її **можна частково амортизувати, якщо це відповідає певним умовам**. Але Belastingdienst дуже чітко розмежовує, коли це дозволено, і як саме це оформлюється:<br/>

- Кабінет має бути окремим приміщенням — з власним входом, санвузлом, і не використовуватись для приватних потреб — тобто фактично “самостійна частина” будинку.<br/>
- Використовується виключно для бізнесу — не як гостьова кімната, не як домашній офіс “на півставки”.<br/>
- Має економічну незалежність — Belastingdienst перевіряє, чи можна було б здавати цю частину окремо.<br/>

Якщо умови виконано — амортизувати по формулі:<br/>
**Річна амортизація = (A−G−R) / D**<br/>
де:<br/>
A — частина вартості будинку, що відповідає кабінету (наприклад, 12 м² з 120 м² = 10%)<br/>
G — частка вартості землі (не амортизується)<br/>
R — залишкова вартість<br/>
D — термін використання (зазвичай 30–50 років)<br/>

Потрібно враховувати **bodemwaarde** — мінімальну вартість, до якої можна амортизувати (з 2024 року = WOZ-waarde).<br/>

Якщо **кабінет не відповідає критеріям для амортизації**, можна:<br/>
- списувати частину витрат на утримання (опалення, електрика, інтернет)<br/>
- списувати витрати на меблі, оргтехніку, ремонт<br/>
- оформити це як “kosten voor gemengd gebruik” — тобто часткове використання<br/>є

**Орендовані приміщення не амортизуються**, це списання вартості застосовується лише до активів, які належать підприємству, тобто куплених або внесених у бізнес як власність.<br/>
Але можливо **списувати витрати на оренду**:<br/>
- щомісячна орендна плата,<br/>
- комунальні послуги, якщо вони включені,<br/>
- витрати на прибирання, охорону, інтернет,<br/>
- меблі, техніка, освітлення — якщо куплені вами,<br/>
- ремонт чи адаптація приміщення — якщо не компенсується орендодавцем<br/>

Витрати на **капітальні покращення при довготривалій оренді** (наприклад, встановлення перегородок, сантехніки) можуть бути:<br/>
- або списані одразу (якщо сума < €450)<br/>
- або амортизовані як нематеріальний актив, якщо це значна інвестиція.<br/>