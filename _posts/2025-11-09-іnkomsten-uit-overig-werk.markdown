---
layout: post
title:  "Декларування прибутку від іншої діяльності"
date:   2025-11-09
categories: taxes, Inkomsten uit overig werk, 
---
**Inkomsten uit overig werk** - це доходи, які ви отримуєте не як підприємець і не як працівник за трудовим договором, але все ж за виконану роботу.<br/>
Наприклад:<br/>
- ви працюєте поштарем, нянею, або даєте разову лекцію,<br/>
- ви берете участь у медичному дослідженні за винагороду,<br/>
- ви виконуєте разову роботу, яка не є хобі.<br/>

У таких випадках ваш дохід класифікується як inkomsten uit overig werk — і його потрібно **задекларувати в податковій декларації**.<br/>

Немає обов’язку вести **бухгалтерію**, але Податкова може запитати підтвердження ваших доходів. Тому зберігайте чеки, квитанції, записи — це допоможе у разі перевірки.<br/>

Якщо ви зробили послугу для родичів або друзів і отримали лише компенсацію витрат — це **не вважається доходом**.<br/>
Якщо ваша діяльність **не приносить прибутку** і не буде приносити — вона належить до хобі або сімейної сфери, і її не потрібно декларувати.<br/>

Якщо дохід все ж таки є, ваш **прибуток розраховується** так само, як у підприємців: доходи мінус витрати.<br/>
Окрім податку, ви також сплачуєте **внесок на медичне страхування**, ви отримаєте окреме повідомлення про цей внесок після подання декларації.<br/>

Ви **не маєте права на податкові пільги для підприємців**, як-от Zelfstandigenaftrek (знижка для самозайнятих) чи Investeringsaftrek (знижка на інвестиції).<br/>

Але ви **можете відняти витрати, пов’язані з цією діяльністю** (наприклад, транспорт, матеріали), при цьому особисті витрати не віднімаються.<br/>
Наприклад: приватний абонемент мобільного зв’язку не віднімається, але ділові дзвінки через нього — так.<br/>

Витрати до €450 або на щось, що використовується менше одного року, віднімаються одразу в тому ж році.<br/>
А витрати більше €450 і на щось, що використовується довше 1 року, віднімаються поступово (амортизуються).<br/>
Наприклад, ви купили камеру за €6.000, використовуєте її 5 років, залишкова вартість буде €1.500: (€6.000−€1.500)÷5=€900 на рік.<br/>

Витрати, зроблені до початку роботи, також можна відняти, якщо вони були зроблені для вашої діяльності: дослідження ринку, консультації, підготовка до старту.<br/>
Якщо ви маєте право відрахувати ПДВ у своїй декларації з ПДВ, то віднімаєте витрати від прибутку без ПДВ.<br/>
В разі, якщо ви не подаєте або не можете відняти ПДВ - списуєте витрати з ПДВ.<br/>